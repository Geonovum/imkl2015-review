Scope
=====


Dit document beschrijft de dataspecificatie, IMKL, van het door KLIC ontsloten
dataproduct Utiliteitsnetten.

IMKL geeft de gedetailleerde beschrijving van structuur, inhoud en datakwaliteit
van utiliteitsnetten en dient als basis voor de realisatie en ontsluiting van
KLIC services.

De gebruikstoepassing waar de semantiek van IMKL door wordt bepaald komt voort
uit verschillende wetgevingen, regelingen en processen. Deze zijn:

-   **WIBON:** Wet informatie-uitwisseling bovengrondse en ondergrondse netten
    en netwerken. Uitwisseling van kabel en leiding informatie ter voorkoming
    van graafschade voor de netten: telecom, riolering, water, elektriciteit,
    gas en warmte. Inclusief maatregelen uit de Richtlijn kostenreductie
    breedband, zijnde de Richtlijn 22014/61/EU, hierna: EC61.

-   **INSPIRE:** Europese richtlijn voor uitwisseling van digitale gegevens
    gerelateerd aan milieu**.** Voor deze specificatie in het bijzonder het
    thema Utilities en Governmental Services en daarin de Utility Networks.
    Dataspecificaties voor uitwisseling kabel en leidingen informatie voor de
    netten: datatransport, riolering, water, elektriciteit, gas, warmte en
    andere kabels & leidingen.

-   **Besluit externe veiligheid buisleidingen (BevB):** Besluit houdende
    milieukwaliteitseisen externe veiligheid voor het vervoer van gevaarlijke
    stoffen door buisleidingen. Onder andere opname van buisleidingen met
    gevaarlijke inhoud (Bgi) (en beperkingen op ruimtegebruik) in een
    bestemmings- of inpassingsplan.

-   **Register risicosituaties gevaarlijke stoffen (RRGS)** Verplichting tot
    invoeren risicoâ€™s van gevaarlijke stoffen in een landelijk risicoregister.
