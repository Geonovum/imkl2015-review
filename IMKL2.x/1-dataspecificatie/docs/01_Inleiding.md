Inleiding en leeswijzer
=======================

De IMKL 2.0 standaard omvat een achttal onderdelen waarvan dit het hoofddocument
is. De volgende lijst geeft alle onderdelen:

-   Informatiemodel Kabels en Leidingen (IMKL): Dit document;

-   [IMKL - Objectcatalogus](https://docs.geostandaarden.nl/kl/imkl-oc/): Tekstdocument met beschrijving van informatiemodel inclusief termen en definities;

-   IMKL object-attributen-ExtraRegels (in [register.geostandaarden.nl/imkl](https://register.geostandaarden.nl/?url=kabelsleidingen/imkl)): Excel-document 	met alle IMKL objecten met alle attributen en associaties en extra modelregels die daar op van toepassing zijn;

-	IMKL begrippenkader: Alle termen en definities van IMKL model gepubliceerd in rdf, turtle en json. Termen zijn zowel in Nederlands als in de technische naamgeving. Publicatie daarvan via [definities.geostandaarden.nl/imkl](https://definities.geostandaarden.nl/imkl) ;

-   IMKL – waardelijsten (in [register.geostandaarden.nl/imkl](https://register.geostandaarden.nl/?url=kabelsleidingen/imkl)) : Waardelijsten behorend bij het IMKL model;

-   Handreiking-visualisatieregels (PMKL): Regels voor het presenteren van IMKL gegevens in een viewer;

-	IMKL Ordening attributen viewer: Volgorde van de presentatie van attributen in een viewer. Gepubliceerd in [technisch register/visualisatie/imkl](https://register.geostandaarden.nl/?url=kabelsleidingen/imkl) ;

-	[IMKL Technisch register](https://register.geostandaarden.nl/?url=kabelsleidingen/imkl) : Technische implementatiebestanden zoals o.a. xml schema, sld, waardelijsten.

Dit document omvat een aantal hoofdstukken. Het hoofdstuk [Scope](#scope) beschrijft het
toepassingsgebied of onderwerp waar deze dataspecificatie op van toepassing is.
Het hoofdstuk [Overzicht](#overzicht) geeft een informele beschrijving van dit toepassingsgebied en hoe
deze dataspecificatie wordt toegepast in een informatie- en
data-uitwisselingsproces. In dit hoofdstuk zijn ook de normatieve referenties
opgenomen en de lijst met termen, definities en afkortingen. Hoofdstuk [Identificatie document](#identificatie-document) is een
korte samenvatting en identificatie van de dataspecificatie in tabelvorm. In het 
hoofdstuk [Gegevensdefinitie](#gegevensdefinitie) is het UML model opgenomen en wordt met verschillende diagrammen het
informatiemodel toegelicht en wordt verwezen naar de objectcatalogus met alle
modelinformatie in tabelvorm. Het hoofdstuk [Referentiesystemen](#referentiesystemen) gaat in op het ruimtelijk- en
temporele referentiesysteem waarin gegevens gepubliceerd moeten worden.
Het hoofdstuk [Levering](#levering) geeft de implementatiespecificaties opgenomen in de vorm van
referenties aan XML schema’s. [Visualisatie](#visualisatie) tenslotte, behandelt de specificatie
van de visualisatie van ruimtelijke data in een kaartbeeld.
