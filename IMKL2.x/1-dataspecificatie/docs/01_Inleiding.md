Inleiding en leeswijzer.
========================

De dataspecificatie omvat een vijftal documenten waarvan dit het hoofddocument
is. Hiernaast is er een document waarin de objectcatalogus is opgenomen: IMKL –
Objectcatalogus; een document voor de visualisatie: PMKL Handreiking
visualisatie; en een apart document met de in de waardelijsten opgenomen
waarden. Daarnaast is er een document met het overzicht van alle IMKL objecten
met alle attributen en associaties en extra modelregels die daar op van
toepassing zijn. De volgende lijst geeft alle documenten:

-   Informatiemodel Kabels en Leidingen (IMKL)

-   IMKL Objectcatalogus

-   IMKL object-attributen-ExtraRegels

-   IMKL – waardelijsten

-   Handreiking-visualisatieregels (PMKL)

Dit document is gestructureerd in 8 hoofdstukken. Hoofdstuk 2 beschrijft het
toepassingsgebied of onderwerp waar deze dataspecificatie op van toepassing is.
Hoofdstuk 3 geeft een informele beschrijving van dit toepassingsgebied en hoe
deze dataspecificatie wordt toegepast in een informatie- en
data-uitwisselingsproces. In dit hoofdstuk zijn ook de normatieve referenties
opgenomen en de lijst met termen, definities en afkortingen. Hoofdstuk 4 is een
korte samenvatting en identificatie van de dataspecificatie in tabelvorm. In
hoofdstuk 5 is het UML model opgenomen en wordt met verschillende diagrammen het
informatiemodel toegelicht en wordt verwezen naar de objectcatalogus met alle
modelinformatie in tabelvorm. Hoofdstuk 6 gaat in op het ruimtelijk- en
temporele referentiesysteem waarin gegevens gepubliceerd moeten worden.
Hoofdstuk 7 geeft de implementatiespecificaties opgenomen in de vorm van
referenties aan XML schema’s. Hoofdstuk 8 tenslotte, behandelt de specificatie
van de visualisatie van ruimtelijke data in een kaartbeeld.
