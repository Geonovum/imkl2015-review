Voorwoord
=========

Dit document bevat de dataspecificatie ten behoeve van het berichtenverkeer voor
uitwisseling van kabel en leiding informatie van de utiliteitsnetten
elektriciteit, gas en chemie, telecom, water, warmte en afvalwater. Het doel van
deze dataspecificatie is om -aanvullend aan de metadata beschrijving van het
dataproduct (conform ISO 19115)- achtergrondinformatie te verstrekken over een
dataproduct. Waar de metadata de informatie op bestandsniveau beschrijft is de
dataspecificatie bedoeld om de gegevensstructuur en objectdefinities te
beschrijven. Op basis van de dataspecificatie en de metadata van het dataproduct
kan een gebruiker van de gegevens zich een goed beeld vormen van de data die
worden aangeboden en de data inhoudelijk interpreteren. Daarnaast geldt dat
onderdelen van de dataspecificatie nodig zijn ten behoeve van applicatiebouw
voor realisatie van het berichtenverkeer aan de aanbod en ontvangstzijde.

Dit document is tot stand gekomen als resultaat van het reguliere beheer van de
KLIC standaarden middels de [KLIC Technische commissie standaarden (TCS)](https://www.kadaster.nl/-/klic-ledenlijst-klic-tcs).
